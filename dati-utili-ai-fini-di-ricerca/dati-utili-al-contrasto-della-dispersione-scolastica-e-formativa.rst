6.1 Dati utili al contrasto della dispersione scolastica e formativa
====================================================================

.. _introduzione-6:

Introduzione
------------

La dispersione scolastica è un fenomeno complesso, risultato di una
serie di fattori che hanno come conseguenze:

-  la mancata, incompleta o irregolare fruizione dei servizi
   dell’istruzione da parte di ragazzi e giovani in età scolare;

-  un peggioramento delle capacità reddituali dei suddetti, che si
   riflette sull’intera vita lavorativa, riducendo la capacità di
   contribuzione fiscale e/o accrescendo la possibile dipendenza
   dall’assistenza pubblica.

Il fenomeno della dispersione scolastica nella sua accezione più ampia
può includere le seguenti casistiche:

-  la totale non scolarizzazione anche ai livelli iniziali di
   istruzione;

-  l’abbandono, ossia l’interruzione per lo più definitiva dei corsi di
   istruzione;

-  la ripetenza e la pluri-ripetenza, ossia le condizioni di chi si
   trova a dover frequentare nuovamente lo stesso corso frequentato con
   esito negativo [1]_ in precedenza;

-  i casi di ritardo, quali l’interruzione temporanea della frequenza
   per i motivi più vari o il ritiro dalla scuola per periodi
   determinati di tempo;

-  l’inadeguata acquisizione dei livelli di competenza minimi previsti
   per livello scolastico e/o livello di età.

.. _contesto-normativo-3:

Contesto normativo 
-------------------

-  Strategia europea di Lisbona 2020: tre obiettivi della strategia sono
   definiti in

termini di partecipazione scolastica: *childcare*, *early school
leaving*, *tertiary educational attainment;*

-  `Art. 50 ter del CAD, comma
   4 <https://www.normattiva.it/uri-res/N2Ls?urn:nir:stato:decreto.legislativo:2005-03-07;82~art50ter!vig=2050>`__
   ( focus dati dispersione scolastica).

.. _contesto-strategico-4:

Contesto strategico
-------------------

La formazione di capitale umano qualificato è uno dei fattori
all’origine della crescita socio-economica e il nostro Paese presenta
ritardi significativi rispetto agli altri Stati membri dell’Unione, che
richiedono un attento monitoraggio da parte della statistica ufficiale.
L’Italia assicura un’ampia produzione di dati sulla struttura e il
funzionamento del sistema formativo, ma **permangono lacune informative
e ampi margini per la razionalizzazione e l’integrazione delle diverse
fonti**.

In questo contesto, l’Istituto Nazionale di Statistica (ISTAT) –
all’interno di un più ampio **modello di produzione statistica basato
sui registri e sulla loro integrazione**\  [2]_ – è nella fase di
**progettazione e sviluppo del Registro su Istruzione e Formazione.** Si
prevede che il primo prototipo di tale registro, a risorse date, possa
essere implementato nell’arco del prossimo triennio. A tal fine, è già
stato realizzato un prodotto intermedio: la Base dati integrata su
Istruzione e Titoli di studio (BIT) che, insieme ai dati provenienti dal
Censimento Permanente della popolazione, viene impiegata per la stima
dei titoli di studio nel Registro Base Individui. La BIT integra
numerosi archivi amministrativi e contiene dati individuali relativi
alla partecipazione a corsi di istruzione e formazione e ai titoli di
studio conseguiti. Con lo sviluppo del Registro Tematico
sull’Istruzione, l’ISTAT intende colmare i problemi di sotto-copertura
della BIT, perfezionare la **tracciabilità dei percorsi di istruzione e
formazione a livello individuale** al fine di ricostruire il percorso
formativo dell’individuo e di analizzare le performance scolastiche.
Accanto alle fonti dei dati su Istruzione e formazione già regolarmente
acquisite [3]_, l’ISTAT conta di poter inserire nel processo produttivo
dati provenienti da altre fonti [4]_ e potrà essere parte attiva nel
promuovere la costituzione di nuove banche dati con informazioni a
livello micro su alcuni importanti segmenti del percorso formativo a
oggi mancanti [5]_. A regime, il registro rappresenterà la base dati per
la produzione delle statistiche sull’istruzione e verrà arricchito anche
rispetto alle tematiche emergenti, utilizzando sia l’integrazione con
dati da indagine, sia la possibilità di mettere in relazione domini
informativi diversi già coperti da altri registri. Ad esempio, si potrà
utilizzare il registro del lavoro per lo studio degli sbocchi lavorativi
o quello base degli Individui, che, attraverso la ricostruzione dei
legami familiari, potrà mettere in relazione in modo sistematico i
percorsi di istruzione con il livello di istruzione parentale.

Il registro potrà rappresentare una fonte fondamentale per l’\ **analisi
della dispersione scolastica** a un livello territoriale molto
dettagliato che possa tenere conto delle specificità locali del
fenomeno. I dati presenti nel registro consentiranno di identificare
regioni, comuni, scuole, gruppi di alunni particolarmente colpiti
dall'abbandono scolastico. Forti disparità nei tassi di abbandono
scolastico potrebbero indicare problemi strutturali specifici in
determinate aree geografiche, in determinati percorsi didattici, nei
gruppi più vulnerabili. Pertanto, l’implementazione del registro
istruzione supporterà in modo decisivo il compito affidato all’ISTAT
dalla legge di bilancio 2018 [6]_ di **definire i parametri e gli
indicatori che consentano di individuare le aree prioritarie (anche a
livello sub-comunale) di contrasto alle povertà educative.** Al
contempo, le informazioni presenti nel registro istruzione potranno
essere utilizzate per il **monitoraggio** delle strategie di tipo
preventivo, di intervento e di compensazione dell’abbandono
scolastico. [7]_

**Il tasso di dispersione scolastica** - misurato attraverso uno degli
indicatori *benchmark* della Strategia Europa 2020 (*Early Leavers from
Education and Training*) e calcolato sulla base dei dati della
Rilevazione ISTAT sulle Forze di Lavoro - nel 2019 assume in Italia un
valore pari al 13,5% della popolazione tra i 18 ed i 24 anni. Sempre nel
2019, il tasso di dispersione medio dell'Ue28 è del 10,3%, prossimo
all’obiettivo europeo previsto entro la fine del 2020 (ridurlo a un
valore inferiore al 10%). Guardando ai maggiori Paesi europei,
l'obiettivo è vicino per Regno Unito e Germania ed è già stato raggiunto
da diversi anni in Francia.

.. _problematiche-da-indirizzare-5:

Problematiche da indirizzare
----------------------------

La principale problematica da indirizzare nell’ambito dei dati utili al
calcolo della dispersione scolastica e formativa è costituita dalla
frammentarietà delle basi di dati che contengono informazioni utili per
una corretta analisi e monitoraggio del fenomeno, anche e soprattutto in
termini predittivi.

In particolare le fonti sono **eterogenee sia in termini di titolarità
che di responsabilità del trattamento, presentano diversa struttura e
diverse definizioni/classificazioni, presentano un diverso grado di
aggiornamento**.

Rimangono peraltro totalmente o parzialmente scoperti alcuni importanti
segmenti della popolazione target.

Un altro fattore da tenere in alta considerazione è trovare il
necessario compromesso fra la tutela della privacy dei soggetti
coinvolti e la finalità del trattamento dati per gli scopi prefissati
dal tavolo.

.. _priorità-strategiche-5:

Priorità strategiche
--------------------

La seguente sezione ha l’obiettivo di esplicitare le priorità
strategiche individuate dal gruppo di lavoro sul tema dei dati utili al
contrasto delle dispersione scolastica, che costituiscono la premessa
logica su cui si basano i conseguenti obiettivi e risultati attesi.

**Priorità strategica 1**: pervenire a un monitoraggio longitudinale
delle carriere formative, con l’obiettivo di individuare gli snodi
problematici e le potenziali cause dirette e/o indirette di dispersione
scolastica e formativa. Integrare nel monitoraggio anche le informazioni
riguardanti la sfera “prescolastica” (asili nido, scuole d’infanzia).

**Priorità strategica 2**: pervenire a un monitoraggio continuo ed
esaustivo dell’assolvimento dell’obbligo scolastico, che consenta di
localizzare in modo puntuale, tempestivo ed efficace interventi contro
la dispersione scolastica.

**Priorità strategica 3**: ampliare la valutazione sull’efficacia della
formazione ricevuta grazie all’integrazione fra i dati sulle carriere
formative e quelle riguardanti gli ingressi nel mondo del lavoro e la
storia contributiva.

**Priorità strategica 4**: integrare nelle anagrafi nazionali dedicate
alla formazione scolastica anche le fonti dati attualmente mancanti o
incomplete quali ad esempio quelle relative ai seguenti segmenti:
formazione professionale, dati delle prove Invalsi [8]_, Archivio del
Sistema Nazionale dell'Anagrafe dell'Edilizia Scolastica [9]_, studenti,
personale e istituzioni dell’Alta Formazione Artistica, Musicale e
Coreutica (Afam), studenti e personale delle scuole private non
paritarie e delle università straniere.

.. _obiettivi-e-risultati-attesi-5:

Obiettivi e risultati attesi
----------------------------

+-----------------------------------------------------------------------+
| **Obiettivo**                                                         |
+=======================================================================+
| Verificare se i progressi registrati a livello amministrativo         |
| (promozioni, ripetenze, voti conseguiti) corrispondono a progressi    |
| nelle competenze acquisite.                                           |
+-----------------------------------------------------------------------+
| **Risultati attesi**                                                  |
+-----------------------------------------------------------------------+
| Associare alla banca dati dell’Anagrafe Nazionale degli Studenti i    |
| risultati dello stesso studente ottenuti alle prove Invalsi (che si   |
| svolgono nei gradi 2-5-8-10-12).                                      |
+-----------------------------------------------------------------------+
| **Obiettivo**                                                         |
+-----------------------------------------------------------------------+
| Porre in correlazione il turnover dei docenti con un rischio di       |
| maggiore dispersione scolastica.                                      |
+-----------------------------------------------------------------------+
| **Risultati attesi**                                                  |
+-----------------------------------------------------------------------+
| Associare alla banca dati dell’Anagrafe Nazionale degli Studenti      |
| informazioni sulla continuità didattica degli insegnanti (ossia       |
| conoscere quanti e quali insegnanti permangono da un anno all’altro). |
+-----------------------------------------------------------------------+
| **Obiettivo**                                                         |
+-----------------------------------------------------------------------+
| Monitorare in tutte le regioni italiane il passaggio dal sistema      |
| scolastico al sistema di formazione professionale regionale.          |
+-----------------------------------------------------------------------+
| **Risultati attesi**                                                  |
+-----------------------------------------------------------------------+
| Integrare la banca dati dell’Anagrafe Nazionale degli Studenti con la |
| totalità delle banche dati regionali dedicate alla formazione         |
| professionale.                                                        |
+-----------------------------------------------------------------------+
| **Obiettivo**                                                         |
+-----------------------------------------------------------------------+
| Analizzare e comprendere l’efficacia dei percorsi scolastici          |
| intrapresi attraverso il monitoraggio dei percorsi universitari, AFAM |
| e ITS.                                                                |
+-----------------------------------------------------------------------+
| **Risultati attesi**                                                  |
+-----------------------------------------------------------------------+
| Integrare la banca dati dell’Anagrafe Nazionale degli Studenti con la |
| banca dati omonima gestita da Cineca per conto del Ministero          |
| dell’Università e della Ricerca e con i dati ITS (gestiti             |
| dall’Indire) e possibilmente con dati AFAM.                           |
+-----------------------------------------------------------------------+
| **Obiettivo**                                                         |
+-----------------------------------------------------------------------+
| Porre in correlazione informazioni sull’ambiente socio-economico di   |
| provenienza dello studente con le informazioni sull’andamento delle   |
| carriere scolastiche                                                  |
+-----------------------------------------------------------------------+
| **Risultati attesi**                                                  |
+-----------------------------------------------------------------------+
| Ottenere informazioni sull’ambiente socio-economico familiare degli   |
| studenti: queste potrebbero essere ricavate dall’integrazione dei     |
| dati con altre fonti esistenti (ad es. Liste anagrafiche comunali,    |
| Agenzie delle entrate, Inps, ecc.).                                   |
+-----------------------------------------------------------------------+
| **Obiettivo**                                                         |
+-----------------------------------------------------------------------+
| Porre in correlazione le informazioni degli studenti che escono dal   |
| percorso scolastico/formativo prima del sedicesimo anno con le        |
| informazioni sulla transizione al mercato del lavoro, per escludere   |
| casistiche di *early school leaver*\  [11]_ e *drop-out*.             |
+-----------------------------------------------------------------------+
| **Risultati attesi**                                                  |
+-----------------------------------------------------------------------+
| Integrare la banca data dell’Anagrafe Nazionale degli Studenti con la |
| banca dati delle Comunicazioni Obbligatorie del Ministero del Lavoro  |
| e la banca dati della contribuzione pensionistica (archivi Uniemens,  |
| gestione separata, archivi artigiani e commercianti, gestiti da       |
| INPS).                                                                |
+-----------------------------------------------------------------------+
| **Obiettivo**                                                         |
+-----------------------------------------------------------------------+
| Completare le informazioni riguardanti il bagaglio di risorse         |
| culturali possedute dall’individuo con le informazioni riguardanti    |
| l’eventuale frequenza di asilo nido e/o scuola d’infanzia             |
+-----------------------------------------------------------------------+
| **Risultati attesi**                                                  |
+-----------------------------------------------------------------------+
| Integrare la banca dati dell’Anagrafe Nazionale degli Studenti le     |
| informazioni relative alla frequenza di asilo nido e/o scuole         |
| d’infanzia (per queste ultime desumibili da ANS). Si dovrebbe inoltre |
| mirare alla costituzione di un’anagrafe dei soggetti che frequentano  |
| gli asili nido.                                                       |
+-----------------------------------------------------------------------+
| **Obiettivo**                                                         |
+-----------------------------------------------------------------------+
| Evitare che gli studenti che frequentano scuole private non paritarie |
| o che transitano da una scuola pubblica a una privata non paritaria   |
| non figurino nell’anagrafe oppure vengano classificati come           |
| abbandoni.                                                            |
+-----------------------------------------------------------------------+
| **Risultati attesi**                                                  |
+-----------------------------------------------------------------------+
| Pervenire all’integrazione degli archivi dell’anagrafe nazionale      |
| studenti con i dati delle carriere scolastiche relative alle scuole   |
| private non paritarie.                                                |
+-----------------------------------------------------------------------+
| **Obiettivo**                                                         |
+-----------------------------------------------------------------------+
| Analizzare i dati per identificare precocemente fattori che indichino |
| particolari vulnerabilità, necessità e rischio di abbandono           |
| scolastico, per poter predisporre idonei interventi di recupero e     |
| potenziamento. Tali analisi verranno sempre eseguite nel rispetto dei |
| diritti e delle libertà fondamentali e coerentemente con quanto       |
| previsto dal GDPR, particolarmente all’articolo 22 sul trattamento    |
| automatizzato dei dati.                                               |
+-----------------------------------------------------------------------+
| **Risultati attesi**                                                  |
+-----------------------------------------------------------------------+
| Sviluppo di una infrastruttura dati integrata dedicata all’istruzione |
| e alla formazione che potrà rappresentare una fonte fondamentale per  |
| l’analisi della dispersione scolastica a un livello territoriale      |
| molto dettagliato.                                                    |
+-----------------------------------------------------------------------+

.. [1]
   È da considerare che la pluriripetenza potrebbe essere associata a
   condizioni di disabilità grave, soprattutto nel primo ciclo.

.. [2]
   In un’ottica di continuo miglioramento della tempestività e della
   completezza dell’informazione statistica, e in sinergia con gli enti
   produttori, il processo di integrazione dei dati e di creazione dei
   registri si evolve alla luce di nuove o rinnovate disponibilità di
   fonti, di aumentate capacità di trattamento e integrazione delle
   specifiche basi dati e dello sviluppo di nuove tecnologie
   informatiche; nel rispetto dei requisiti di qualità dell'informazione
   statistica e della piena tutela della riservatezza delle
   informazioni.

.. [3]
   Anagrafe nazionale degli studenti delle scuole (Mi e Astat), Anagrafe
   delle scuole (Mi), Fascicolo del personale della scuola (Mi),
   Anagrafe nazionale degli studenti universitari e dei laureati (Mur),
   Anagrafe nazionale degli studenti dei corsi post laurea (Mur),
   Anagrafe delle Università (Mur) e Archivio degli studenti degli
   Istituti Tecnici Superiori (Indire), Personale docente di ruolo,
   ricercatore a tempo determinato e assegnista di ricerca negli atenei
   statali e non statali e strutture di afferenza del personale,
   Microdati sul personale universitario registrato nella Banca dati del
   liquidato DALIA.

.. [4]
   Archivi relativi agli studenti IeFP, Archivio individuale con i dati
   delle prove Invalsi, Archivio del Sistema Nazionale dell'Anagrafe
   dell'Edilizia Scolastica.

.. [5]
   Bambini, personale e servizi educativi per la prima infanzia (0-2
   anni); studenti, personale e istituzioni dell’Alta Formazione
   Artistica, Musicale e Coreutica; studenti e personale delle scuole
   non paritarie e delle università straniere, personale delle scuole
   paritarie.

.. [6]
   Art. 1, comma 230, Legge 27 dicembre 2017, n. 205

.. [7]
   Reducing early school leaving - European Commission 2010

.. [8]
   Sono già disponibili, previa autenticazione nel sito Invalsi, matrici
   di dati per singoli alunni (in forma anonima dal 2009-10 all'ultima
   rilevazione), ma sarebbe necessario ottenere le stesse matrici con
   codici identificativi agganciabili alle altre fonti.

.. [9]
   SNAES - Legge 11 gennaio 1996, n. 23

.. [10]
   https://ec.europa.eu/education/policies/school/early-school-leaving_it

.. [11]
   https://ec.europa.eu/education/policies/school/early-school-leaving_it
