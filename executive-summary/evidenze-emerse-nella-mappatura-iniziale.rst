Evidenze emerse nella mappatura iniziale
========================================

Per maggiore completezza, si riportano di seguito anche le principali
evidenze emerse dai lavori del primo stream sulla mappatura degli
elementi funzionali, focalizzati sull’identificazione dei principali
“\ *use cases*\ ” in essere, da parte di pubbliche amministrazioni e
gestori di servizi pubblici al fine di studiare l'interoperabilità dei
sistemi in uso dagli stessi. L'analisi dei casi d’uso proposti dalle
amministrazioni ha consentito di mappare le problematiche rispetto alle
quattro dimensioni di interoperabilità indicate dallo *EIF*\  [1]_.

L’analisi evidenzia criticità legate alla gestione e condivisione dei
dati tra istituzioni, e la necessità di progettare azioni più efficaci
per fornire servizi rispondenti ai bisogni ed alle necessità di enti,
cittadini ed imprese. I principali punti di attenzione si riferiscono a:

-  Incompletezza del quadro normativo e spazi di ambiguità rispetto agli
   obblighi in materia.

-  Assenza di un modello operativo in tema di *data governance* che
   attribuisca ruoli e responsabilità chiare.

-  Scarsa fruibilità e visibilità del patrimonio dati che gli Enti della
   PA gestiscono e che devono mettere a disposizione.

-  Eterogeneità dei processi amministrativi, con mancanza di
   allineamento su come avvengono i processi, quali sono gli enti
   autoritativi e gli obblighi rilevanti.

-  Inadeguatezza del parco tecnologico, che non garantisce adeguati
   livelli di qualità, sicurezza e scalabilità e si ripercuote sulla
   qualità dei processi e servizi erogati.

-  Eccessiva manualità operativa, con utilizzo di dati provenienti da
   fonti non autoritative, anche in processi di rilevanza.

-  Onerosità dei processi di scambio dati, con costi di accesso anche
   per estrarre dati in possesso di altri Enti.

.. _section-2:

.. _section-3:

.. [1]
   https://joinup.ec.europa.eu/collection/nifo-national-interoperability-framework-observatory/eif-european-interoperability-framework-0
