.. _priorità-strategiche-6:

Priorità strategiche
====================

-  `Strategia nazionale per le competenze digitali DPCM 21 luglio
   2020 <https://innovazione.gov.it/assets/docs/DTD-1277-A-ALL1.pdf>`__;

-  OCSE - Working paper: `A data-driven public sector Enabling the
   strategic use of data for productive, inclusive and trustworthy
   governance <https://www.oecd-ilibrary.org/deliver/09ab162c-en.pdf?itemId=%2Fcontent%2Fpaper%2F09ab162c-en&mimeType=pdf>`__\ *;*

-  `Data science empowering the public: Data-driven dashboards for
   transparent and accountable decision-making in smart
   cities <https://www.sciencedirect.com/science/article/pii/S0740624X18300303>`__;

-  `COMMISSIONE EUROPEA Bruxelles, 19.2.2020 COM(2020) 65 final LIBRO
   BIANCO sull'intelligenza
   artificiale <https://ec.europa.eu/info/sites/info/files/commission-white-paper-artificial-intelligence-feb2020_it.pdf>`__;

-  `Data Ethics
   Framework <https://assets.publishing.service.gov.uk/government/uploads/system/uploads/attachment_data/file/923108/Data_Ethics_Framework_2020.pdf>`__
   (UK): transparency, accountability, fairness (trasparenza,
   responsabilità, equità);

Compito del Governo è innanzitutto quello di **garantire che la forza
lavoro di tutto l’apparato pubblico, centrale e locale, disponga delle
competenze e degli strumenti necessari per sfruttare, nel rispetto delle
norme e dei principi etici, i dati utili al conseguimento del bene
pubblico, proteggendo al contempo i dati personali**, in linea con quanto previsto nel PNRR (cfr. M1C1.2 Modernizzazione della Pubblica Amministrazione).

Di conseguenza le amministrazioni pubbliche dovranno disporre delle
competenze e delle capacità necessarie per:

-  abilitare una cultura istituzionalizzata dei dati che sia aperta e
   condivisa *by default,* dove i dati sono visti come il lavoro di
   tutti e come supporto ai risultati a tutti i livelli;

-  assumere, conservare, coltivare e potenziare il talento e le capacità
   necessarie a tali fini;

-  incrementare il livello di alfabetizzazione dei dati dei propri
   dipendenti e introdurre come requisito preferenziale il possesso di
   competenze in tale ambito anche in riferimento ai concorsi pubblici
   per l’assunzione di nuovo personale;

-  capire quali tipi di problemi richiedono il contributo specifico di
   esperti di dominio (ad esempio economisti) o generalisti come ad
   esempio: esperti nella costruzione dell’infrastruttura utile
   all'acquisizione dei dati *(data ingestion)*; esperti in estrazione
   pulizia, esplorazione ed elaborazione dei dati *(explore and
   processing)*; esperti in modellazione dei dati (*modeling*); ed
   esperti nella costruzione dell’infrastruttura utile al rilascio in
   produzione ed alla valutazione automatica dei modelli *(deployment)*.

-  identificare quali competenze sono necessarie nelle varie fasi del
   ciclo vita del dato e quando queste abilità saranno diventate
   essenziali;

-  comprendere come l'architettura e la governance dei nuovi sistemi
   digitali renderanno i dati più o meno facili da usare, condividere e
   mantenere;

-  avere consapevolezza che si sta chiudendo il divario - in termini di
   qualità e disponibilità in tempo reale - tra i dati relativi alle
   politiche e i dati operativi;

-  anticipare e mitigare i problemi legati alla condivisione dei dati
   tra amministrazioni.

Declinato in termini di **interventi**, si tratta di:

-  sviluppare standard e linee guida che regolano il modo in cui
   dipendenti di uffici e amministrazioni pubbliche accedono ai dati;

-  definire i processi mediante i quali i dati vengono raccolti,
   utilizzati, salvaguardati e condivisi nel tempo;

-  migliorare le pratiche di reclutamento e di sviluppo professionale
   per assicurare a ciascuna amministrazione figure professionali
   qualificate, idonee a lavorare sui dati in ambiente digitale;

-  valutare lo stato attuale del livello di alfabetizzazione relativo ai
   dati nonché le capacità e le competenze richieste;

-  attivare programmi formativi per sviluppare, a partire dalla
   dirigenza, le necessarie competenze digitali e relative ai dati;

-  promuovere eventuali partnership con le Università, se già non
   esistenti, sui temi della *data literacy;*

-  aumentare la capacità di estrarre valore dall’analisi dei dati, anche
   mediante la predisposizione di innovativi meccanismi di
   incentivazione individuali e collettivi, affinché ogni
   amministrazione sia stimolata a considerare tali attività tra i
   propri obiettivi strategici abilitare il processo di valorizzazione
   dei dati;

-  sfruttare l’intelligenza artificiale (AI) e le tecnologie tipiche dei
   Big Data per approntare modelli predittivi e supportare strategie
   *insights driven* utili alla realizzazione di servizi, in grado di
   fornire risposte personalizzate e immediate agli utenti;

-  abilitare il cambiamento investendo adeguatamente in politiche delle
   risorse umane finalizzate ad acquisire/potenziare *soft skills* e
   *hard skills* specifici, attraverso nuove assunzioni, percorsi di
   qualificazione e di crescita professionale.

Infine, è necessario un cambiamento di alto livello nelle
amministrazioni pubbliche: la sfida dei governi moderni è infatti
combinare in maniera virtuosa le competenze eterogenee di specialisti le
cui skills sono scarsamente sovrapponibili. Ad esempio, per progettare,
realizzare e far evolvere un sistema/servizio che consenta ai cittadini
di richiedere un sussidio online è necessario creare e guidare un team
multidisciplinare di funzionari, collaboratori e fornitori.

Non ci si può aspettare che tali team multidisciplinari - che contengono
un ricco mix di competenze legali, tecniche, di progettazione, politiche
e gestionali - emergano naturalmente all'interno degli uffici pubblici:
chi opera nelle amministrazioni deve perciò essere in grado di
riconoscere quali **nuove competenze** sono necessarie per risolvere
**nuovi problemi**, e quali dati o indicatori sono utili per monitorare
risultati e performance.
