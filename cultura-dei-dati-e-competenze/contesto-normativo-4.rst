.. _contesto-normativo-4:

Contesto normativo
==================

Si delinea di seguito il quadro normativo di riferimento, internazionale
e nazionale, sul tema dell’alfabetizzazione informatica e digitale.

Il D.lgs. 82/2005 (CAD), in particolare l’art.8 testualmente recita:

*Alfabetizzazione informatica dei cittadini*

*1. Lo Stato e i soggetti di cui all'articolo 2, comma 2, promuovono
iniziative volte a favorire la diffusione della cultura digitale tra i
cittadini con particolare riguardo ai minori e alle categorie a rischio
di esclusione, anche al fine di favorire lo sviluppo di competenze di
informatica giuridica e l'utilizzo dei servizi digitali delle pubbliche
amministrazioni con azioni specifiche e concrete, avvalendosi di un
insieme di mezzi diversi fra i quali il servizio radiotelevisivo.*

La competenza digitale rientra nel quadro europeo di riferimento
riveduto delle competenze chiave per l'apprendimento permanente che
tutti i cittadini dovrebbero possedere.

Per competenza digitale si intende **l'utilizzo della tecnologia
digitale con dimestichezza e spirito critico** e tale competenza
comprende conoscenze, abilità e atteggiamenti necessari a tutti i
cittadini per vivere in una società digitale in rapida evoluzione.

Il quadro europeo delle competenze digitali per i cittadini [1]_
"`Quadro europeo delle competenze digitali per i
cittadini <https://ec.europa.eu/jrc/en/digcomp/digital-competence-framework>`__"
descrive le competenze digitali suddividendole in cinque aree:

1. alfabetizzazione informatica e digitale (data literacy);

2. comunicazione e collaborazione;

3. creazione di contenuti digitali;

4. sicurezza e benessere;

5. risoluzione di problemi.

Il quadro europeo delle competenze digitali per gli educatori [2]_ "`ICT
for work: Digital skills in the
workplace <https://ec.europa.eu/digital-single-market/en/news/ict-work-digital-skills-workplace>`__",
offre agli educatori orientamenti per lo sviluppo di modelli di
competenza digitale. Nel loro insieme, tali quadri propongono un modello
di riferimento approfondito e fruibile per la promozione sistematica
della competenza digitale.

Di seguito i principali documenti sul tema delle competenze digitali:

1. DigComp 2.1: Il quadro di riferimento per le competenze digitali dei
   cittadini

2. Competenze digitali per i cittadini: proposte operative

3. `DigCompEdu <https://publications.jrc.ec.europa.eu/repository/bitstream/JRC107466/pdf_digcomedu_a4_final.pdf>`__
   (`versione in
   italiano <https://www.wikiscuola.it/media/wikiscuola_digcompedu.pdf>`__)

.. [1]
   Cfr. Commissione europea (2016)

.. [2]
   Cfr. Commissione europea (2016)
