.. _introduzione-2:

Introduzione
============

La Strategia si pone l'obiettivo di valorizzare il patrimonio
informativo pubblico abilitando il trattamento di grandi quantità di
dati. Questo obiettivo, oltre a presentare indubbi vantaggi, stante la
possibilità di operare scelte basate su analisi *data driven*, pone la
necessità di predisporre idonee misure di sicurezza sia a livello
organizzativo che tecnico orientate al pieno rispetto dei diritti e
delle libertà delle persone fisiche.

Tenere conto della tutela dei diritti fondamentali, compresa la
necessaria protezione dei dati personali, è essenziale non solo per la
conformità normativa della Strategia, ma anche per creare un rapporto di
fiducia tra la cittadinanza e le istituzioni basato sulla trasparenza
delle procedure di trattamento dei dati, coerentemente con i Principi
Guida elaborati nel capitolo 1.

Nell'ambito dell'interoperabilità si ravvede la necessità di
comunicazione a livello di microdato tra differenti organizzazioni.
Questa modalità di condivisione dei dati necessita di particolari
garanzie relative alla tutela dei diritti e libertà individuali ed alla
protezione dei dati.
