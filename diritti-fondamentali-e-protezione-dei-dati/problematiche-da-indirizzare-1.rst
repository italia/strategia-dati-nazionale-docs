.. _problematiche-da-indirizzare-1:

Problematiche da indirizzare
============================

Alcuni aspetti particolarmente sensibili riguardanti il **nesso tra i
dati e i diritti umani**, che vanno oltre quanto strettamente previsto
dal GDPR o che collegano il GDPR alla normativa europea, CEDU e
internazionale sui diritti umani, riguardano:

-  rispetto ai **dati personali**:

   -  violazioni di altri diritti umani come conseguenza di violazioni
      del diritto alla privacy (e.g. violazione del diritto di accesso
      alla salute o a prestazioni di welfare a causa dell’utilizzo di
      sistemi di *automated decision-making* basati su algoritmi o
      data-set *biased*);

   -  condivisione di dati *Government-to-Government* (G2G) con Stati
      che utilizzano i dati commettendo violazioni dei diritti umani (in
      questo caso anche lo Stato che ha raccolto i dati è responsabile);

   -  condivisione di dati *Government-to-Business* (G2B) che porta a
      violazioni del principio di non discriminazione e di altri diritti
      umani (es. condivisione di informazioni sanitarie che vengono
      usate dalle aziende per decidere di non assumere donne che
      vogliono avere figli rispetto alla condivisione di dati su donne
      che si sottopongono a trattamenti di fertilità);

   -  raccolta sistematica di dati biometrici, che potrebbe costituire
      una violazione sistematica dei diritti umani di per sé in quanto
      costituente “\ *mass surveillance*\ ” (sorveglianza di massa);

-  rispetto ai **dati aggregati**:

   -  l’utilizzo di algoritmi e sistemi IA di logica predittiva su
      dataset di dati aggregati può portare a violazioni del divieto di
      non discriminazione o di altri diritti a causa di bias presenti
      nei datasets o nel modello di funzionamento dell’algoritmo;

   -  *mass surveillance*: la raccolta sistematica di dati può
      costituire un ostacolo all’esercizio di diritti quali la libertà
      di pensiero, di opinione, di riunione, di associazione (es.
      l’attivazione sistematica in spazi pubblici di sistemi di
      videosorveglianza può costituire una violazione del diritto di
      riunione).
