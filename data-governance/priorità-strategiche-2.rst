.. _priorità-strategiche-2:

Priorità strategiche
====================

Il lavoro sui casi d’uso ha consentito di evidenziare la complessità dei
meccanismi di interazione tra le amministrazioni pubbliche e le
difficoltà di gestione dovute alla molteplicità di variabili legate
all’evoluzione normativa e tecnologica, oltre che di contesto.

Alla luce di questa complessità, si ritiene prioritario che venga
introdotta una **funzione di governance nazionale dei dati** e che venga
creato uno specifico **Organismo nazionale di governance dei dati** che
realizzi tale funzione, a partire dalle attività poste in essere
attraverso il presente documento.

L’Organismo nazionale deve rapportarsi in maniera continuativa con un
insieme di soggetti che possano operativamente realizzare il governo dei
dati per il Paese. La struttura di governance proposta negli obiettivi
che seguono identifica un insieme di ruoli: erogatore dei dati, fruitore
dei dati, data steward, metadata owner, etc. Si ritiene prioritario che
vengano identificati ed incaricati i soggetti chiamati a rivestire i
ruoli previsti.
