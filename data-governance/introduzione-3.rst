.. _introduzione-3:

Introduzione
============

Nel contesto della strategia dati per il Paese, la definizione di una
**data** **governance** prevede l’identificazione di processi, ruoli,
soggetti, e risorse (asset) necessari per pianificare, realizzare e
monitorare la gestione dei dati a livello nazionale, nel contesto di un processo più generale di digitalizzazione della PA che costituisce l’obiettivo della Missione 1 del PNRR su “Digitalizzazione, innovazione e sicurezza nella PA” (Missione 1 Componente 1, M1C1).

L’ambito di interesse della data governance include:

-  Dati elementari (o microdati) e dati aggregati.

-  Dati scambiati sia da soggetti pubblici sia da soggetti privati.

-  Dati open e dati protetti. Con riferimento ai *dati open*, la
   `Direttiva EU per il riutilizzo dell’informazione del settore
   pubblico <https://eur-lex.europa.eu/legal-content/IT/TXT/PDF/?uri=CELEX:32019L1024&from=EN>`__\  [1]_,
   identifica un elenco di categorie tematiche di *High Value Dataset*,
   in particolare:

   -  1. Dati geospaziali;

   -  2. Dati relativi all'osservazione della terra e all'ambiente;

   -  3. Dati meteorologici;

   -  4. Dati statistici;

   -  5. Dati relativi alle imprese e alla proprietà delle imprese

   -  6. Dati relativi alla mobilità.

Invece, in relazione ai *dati protetti,* è particolarmente rilevante
citare gli spazi dati europei (cfr. `strategia dati
europea <https://eur-lex.europa.eu/legal-content/IT/TXT/PDF/?uri=CELEX:52020DC0066&from=IT>`__
e `Data Governance
Act <https://ec.europa.eu/digital-single-market/en/news/proposal-regulation-european-data-governance-data-governance-act>`__),
che possono riguardare aree quali salute, produzione, servizi
finanziari, energia, agricoltura o aree tematiche, come il *green deal*
europeo o spazi dati per la pubblica amministrazione o per le
competenze.

-  L’\ *acquisizione o estrazione dei dati,* finalizzata alla
   valorizzazione delle infrastrutture necessarie ad acquisire i dati ed
   a garantire la disponibilità, la qualità e la fruibilità degli
   stessi.

-  *Le analisi e l’elaborazione dei dati* finalizzate alla
   valorizzazione del patrimonio informativo pubblico e a supporto delle
   politiche pubbliche.

-  *La modellazione dei dati* finalizzata allo sviluppo, training e
   valutazione dei sistemi di apprendimento automatico ed al loro
   rilascio.

-  *La qualità dei dati e dei modelli* che include le pratiche di
   esperti *(human in the loop)* volte alla gestione, cura e
   condivisione dei metadati e degli schemi dati (in un'ottica
   machine-readable in quanto risorse essenziali e preziose utilizzabili
   da sistemi ad apprendimento automatico), e del monitoraggio dei
   modelli rilasciati.

-  La *diffusione di dati,* intesa come dare conoscenza dei dati a
   soggetti indeterminati [2]_.

-  La *condivisione dei dati* (data sharing) necessaria alla
   realizzazione di *processi intra e inter amministrazioni*.
   Presupposto alla condivisione dei dati sono: l’interoperabilità
   semantica dei dati, ossia la condivisione di modelli di
   rappresentazione dell’informazione, e l’interoperabilità tecnica -
   relativa ai formati di scambio e alle specifiche di comunicazione (in
   linea con EIF).

La proposta di governance identifica processi, ruoli e risorse. La
figura seguente sintetizza le componenti in cui la data governance si
articola e che saranno nel seguito dettagliate.

.. [1]
   Art. 13

.. [2]
   Ai sensi dell’\ \ `art. 2 del Nuovo codice della
   Privacy <https://www.cyberlaws.it/2018/articolo-2-ter-nuovo-codice-privacy-d-lgs-196-2003-base-giuridica/>`__.
