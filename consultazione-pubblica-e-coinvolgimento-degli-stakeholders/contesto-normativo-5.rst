.. _contesto-normativo-5:

Contesto normativo
==================

Si fa riferimento in particolare al tema della consultazione pubblica,
che è stato oggetto di particolare attenzione da parte degli ultimi
Governi nazionali e degli organismi internazionali.

A livello nazionale, si citano i seguenti riferimenti normativi:

-  **L’articolo 9 del CAD** (Partecipazione democratica elettronica), in
   cui l’uso delle nuove tecnologie per promuovere una maggiore
   partecipazione dei cittadini viene esteso esplicitamente al
   “miglioramento della qualità degli atti” della Pubblica
   Amministrazione, “anche attraverso l’utilizzo di forme di
   consultazione preventiva per via telematica sugli schemi di atto da
   adottare”. [1]_

-  Al fine di favorire il processo di consultazione, il Governo ha
   realizzato e messo a disposizione delle amministrazioni una
   **piattaforma online di consultazione** (partecipa.gov.it). Si tratta
   di una piattaforma *open source* promossa dal Dipartimento della
   Funzione Pubblica e dal Dipartimento per le Riforme istituzionali
   della Presidenza del Consiglio dei ministri, realizzata con il
   supporto di Formez PA e Agid. La piattaforma è stata utilizzata per
   la consultazione di documenti quali il documento sulla Strategia per
   le Competenze Digitali e il Piano Strategico Italia 2025. Ulteriori
   consultazioni pubbliche (es. Linee guida per lo sviluppo e
   l’acquisizione software nelle pubbliche amministrazioni) sono state
   inoltre condotte tramite la piattaforma digitale Docs Italia, in
   integrazione con Forum Italia - realizzata in collaborazione tra AGID
   e il Dipartimento per la trasformazione digitale della Presidenza del
   Consiglio dei Ministri.

-  Il Governo ha redatto le ”\ `Linee guida sulla consultazione pubblica
   in Italia - Open Government Partnership
   Italia <http://open.gov.it/linee-guida-sulla-consultazione-pubblica/>`__\ ”,
   che sono state sottoposte a consultazione su partecipa.gov.it, e
   attualmente sono nella fase di restituzione dei risultati.

Le iniziative italiane traggono ispirazione e sono pertanto coerenti con
le principali iniziative a livello internazionali sui meccanismi di
consultazione nella predisposizione di policy, tra cui citiamo:

-  L’iniziativa **Open Government Partnership**, all’interno della quale
   i principi della trasparenza e dell’amministrazione aperta prevedono
   impegni specifici sul fronte della consultazione degli stakeholders
   nella predisposizione di policy. L’Italia vi partecipa con il Governo
   e con molte amministrazioni regionali e comunali, le quali hanno
   redatto uno specifico Piano di Azione. [2]_

-  L’iniziativa della Commissione Europea denominata “Better Regulation”
   (`Better regulation: guidelines and toolbox \| European Commission
   (europa.eu) <https://ec.europa.eu/info/law/law-making-process/planning-and-proposing-law/better-regulation-why-and-how/better-regulation-guidelines-and-toolbox_en>`__,
   all’interno della quale vi sono delle specifiche linee guida sulla
   consultazione degli stakeholder nel processo di policy.

.. [1]
   Va precisato che il documento “Strategia Dati Nazionale” è un
   documento di indirizzo e non un atto normativo, per il quale andrebbe
   applicata la normativa AIR – Analisi di Impatto della
   Regolamentazione e VIR – Valutazione di impatto della
   regolamentazione (D.P.C.M. 15 settembre 2017, n. 169) e relativi
   documenti di supporto (“Guida all’analisi e alla verifica
   dell’impatto della regolamentazione”).

.. [2]
   il 4° Piano - Piano nazionale dell’italia per il governo aperto
   (`open.gov.it <http://open.gov.it/>`__)- è attualmente in
   consultazione.
