Executive Summary
=================

Il Gruppo di Lavoro, costituito dai rappresentanti di 14 enti [1]_ ha
articolato i lavori in tre direzioni progettuali (stream)
interdipendenti e connesse. I tre stream sono stati basati
rispettivamente sulla **mappatura degli elementi funzionali** alla
definizione della Strategia, sulla proposta delle **linee guida a
supporto della Strategia**, anche tenendo in considerazione specifiche
“pratiche” adottate in altri contesti pubblici rilevanti, e sul
**rendere operativa la proposta di strategia** attraverso la stesura e
la condivisione del presente documento.

Elaborando quanto emerso dai diversi tavoli che hanno composto il
secondo stream di lavoro, si articola un dettagliato set di linee guida,
raggruppate secondo **8 macro aree strategiche**:

1. **Principi guida**: principi regolativi astratti e generali, perlopiù
   legati a considerazioni etiche, che servono a orientare la strategia
   e che devono essere pienamente considerati sia nelle fasi di
   pianificazione delle azioni a supporto della strategia che in quelle
   implementative.

2. **Diritti fondamentali e protezione dei dati**: il rispetto dei
   diritti fondamentali e una solida protezione dei dati personali - nel
   rispetto delle norme del diritto Italiano e dell’Unione Europea -
   sono essenziali per creare un rapporto di fiducia tra la cittadinanza
   e le istituzioni basato sulla trasparenza delle procedure di
   trattamento dei dati. Idonee misure di sicurezza, sia a livello
   organizzativo che tecnico, volte a proteggere i diritti e le libertà
   delle persone fisiche devono pertanto essere adottate nell’ambito
   della Strategia.

3. **Governance dei dati**: identificazione di processi, ruoli,
   soggetti, e risorse (asset) necessari per pianificare, realizzare e
   monitorare la gestione dei dati a livello nazionale.

4. **Disponibilità e qualità dei dati**: meccanismi per assicurare la
   piena disponibilità e fruibilità dei dati tra i diversi Enti, come
   definito nel CAD, e presidi volti ad abilitare e rafforzare la
   qualità dei dati utilizzati dagli Enti, requisito fondamentale per la
   fruibilità degli stessi, nel rispetto del principio *once-only*.

5. **Interoperabilità e condivisione dei dati**: modalità per assicurare
   che lo scambio di informazioni tra gli Enti della Pubblica
   Amministrazione (PA) avvenga in maniera completa, sicura ed
   efficiente. Ciò richiede una serie di interventi in fase
   implementativa a livello normativo, organizzativo, semantico e
   tecnologico: le quattro dimensioni dell'interoperabilità individuate
   nell'European Interoperability Framework (EIF).

6. | **Dati utili per scopi di ricerca:** indicazione e proposte di
     azioni per assicurare l’apertura e l’interoperabilità dei dati
     utilizzabili per scopi di ricerca da organismi pubblici, secondo
     modalità di condivisione e trattamento che rispettino le norme e i
     diritti, con accordi specifici quando non siano applicabili le
     modalità di pubblicazione di dati in formato aperto.
   | Sono di particolare interesse i dati utili all’analisi della
     dispersione scolastica e formativa, afferenti i temi
     dell’istruzione e della formazione a vari livelli. Obiettivo finale
     è quello di pervenire a un monitoraggio longitudinale delle
     carriere formative individuali per poter intervenire
     tempestivamente in quelle che sono individuate come le congiunture
     statisticamente più significative in termini di probabilità di
     dispersione scolastica/formativa.

7. **Cultura dei dati e competenze**: azioni per favorire il recupero
   delle profonde lacune esistenti nel Paese sul tema
   dell’alfabetizzazione in ambito dati (*data literacy*), che
   costituisce il principale elemento abilitante per governare gli
   importanti cambiamenti che la trasformazione digitale sta portando in
   tutti i settori.

8. **Coinvolgimento stakeholder**: modalità per garantire la
   partecipazione e la collaborazione di stakeholder direttamente o
   indirettamente implicati nel settore dati di interesse pubblico -
   oltre che della società civile - nella Strategia Dati Nazionale.

Per ciascuno delle **8 macro aree strategiche** vengono dettagliati il
contesto normativo e strategico, le problematiche da indirizzare, le
priorità strategiche, gli obiettivi e risultati attesi.

.. toctree::
  :maxdepth: 3
  :caption: Indice dei contenuti

  executive-summary/evidenze-emerse-nella-mappatura-iniziale.rst

.. [1]
   Agenzia delle Entrate, AgID, Dipartimento della funzione pubblica,
   INAIL, INPS, Invalsi, IPZS, ISTAT, Ministero dell’Economia e Finanze,
   Ministro per l’innovazione tecnologica e la transizione digitale,
   Ministero Interni, Ministero dell’Istruzione, dell’Universita e della
   Ricerca, PagoPA, Sogei.
