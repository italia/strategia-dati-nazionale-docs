.. _priorità-strategiche-3:

Priorità strategiche
====================

Tenuto conto delle attività future che l’UE ha prefissato per gli Stati
membri e alla luce dell’attuale contesto nazionale, si ritiene
strategicamente prioritaria la costituzione di una struttura permanente
per la “Governance dei dati” che possa garantire la disponibilità dei
dati e la concreta attuazione delle policy di condivisione e di
riutilizzo dei dati.

Una struttura che possa essere in grado, di volta in volta, di dare
concreta attuazione alle strategie in corso di definizione in attuazione
delle norme contenute nel Decreto Semplificazione [1]_.

Tale struttura potrà, ad esempio:

-  promuovere e intercettare la **richiesta di riutilizzo dei dati dei
   settore pubblico** da parte delle imprese, del terzo settore e della
   società civile, in particolare sul territorio, con il coinvolgimento
   del governo regionale/locale;

-  promuovere e facilitare l’\ **accesso a dati privati di pubblico
   interesse** da parte del settore pubblico e del terzo settore;

-  definire **azioni coordinate** tra amministrazioni centrali,
   regionali e locali, per particolari domini o ecosistemi (continuità
   per dominio) e per rendere alcuni dataset (regionali) disponibili in
   tutte le regioni (continuità per territorio);

-  realizzare un **Osservatorio** sull’effettivo **riutilizzo dei
   dati**, e relative modalità, specie da parte delle imprese;

-  **valutare gli impatti** economici, sociali, ambientali, etc;

-  **governare eventuali squilibri di mercato** per evitare alle PMI
   possibili svantaggi competitivi in relazione all'accesso ai dati e a
   un'elevata concentrazione di infrastrutture di dati (anche attraverso
   servizi cloud possono verificarsi eventuali squilibri di mercato in
   relazione all'accesso ai dati, ad esempio da parte delle PM);

-  **rendere accessibili** le analisi dei dati ad una pluralità di
   attori per contrastare i privilegi di accesso dei gatekeepers, con
   particolare attenzione agli attori del terzo settore e della società
   civile

-  **sostenere** la creazione e lo sviluppo di uno Spazio Unico Europeo
   dei Dati.

La struttura di Governance dei dati potrà essere composta da un numero
di componenti fissi (da un nucleo fisso) integrato da referenti delle
singole amministrazioni titolari dei dati che di volta in volta saranno
oggetto di attenzione, a partire da quanto indicato dall’art. 34 del
Decreto Semplificazione.

.. [1]
   Artt. 33 e 34
