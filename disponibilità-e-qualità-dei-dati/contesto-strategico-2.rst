.. _contesto-strategico-2:

Contesto strategico
===================

Il contesto strategico di riferimento è quello in corso di definizione a
livello europeo: a partire dal Digital Single Market, proseguendo con la
Strategia Europea per i Dati, e il Data Governance Act, regolamento
recentemente proposto dalla Commissione Europea.

Nel contesto strategico va necessariamente considerata la necessità di
assicurare il coordinamento con le regole di implementazione della
`direttiva
INSPIRE <https://www.minambiente.it/sites/default/files/archivio/allegati/Direttiva_2007_2_CE.pdf>`__
e relative norme di recepimento (\ `D.lgs n.
32/2010 <https://www.gazzettaufficiale.it/atto/serie_generale/caricaDettaglioAtto/originario?atto.dataPubblicazioneGazzetta=2010-03-09&atto.codiceRedazionale=010G0043&elenco30giorni=false>`__)
e di `attuazione
nazionale <https://www.gazzettaufficiale.it/eli/id/2016/03/26/16A02445/sg>`__,
`in coerenza anche con le Conclusioni del Consiglio dell’Unione europea
del 17 dicembre
2020 <https://data.consilium.europa.eu/doc/document/ST-14169-2020-INIT/it/pdf>`__
per una digitalizzazione a vantaggio dell’ambiente. In tal senso si
esprimono anche il Piano d’azione per l’eGovernment dell’UE 2016 -
2020 [1]_ e il Quadro europeo di interoperabilità. [2]_

La direttiva INSPIRE stabilisce norme generali volte all’istituzione
dell'Infrastruttura per l'informazione territoriale nella Comunità
europea («Inspire») per gli scopi delle politiche ambientali comunitarie
e delle politiche o delle attività che possono avere ripercussioni
sull'ambiente. Come previsto dalla norma di recepimento, la Direttiva
INSPIRE trova applicazione con riferimento ai dati territoriali di cui
all’art. 59 del CAD.

Per effetto di quanto previsto dalla succitata normativa e in linea con
i documenti di indirizzo europei e nazionali, con riferimento ai dati
territoriali di cui all'articolo 59 del CAD trovano applicazione le
regole di implementazione della direttiva INSPIRE per quanto riguarda
l’armonizzazione dei dati, i servizi di accesso ai dati, i modelli di
interoperabilità, l’obbligo e le modalità di condivisione dei dati tra
amministrazioni, con enti di ricerca ecc. Rientrano invece nell’ambito
della direttiva PSI le condizioni per il riutilizzo dei dati stessi da
parte di terzi (licenza, tariffazione, ecc.).

.. [1]
   COM (2016) 179 final

.. [2]
   COM (2017) 134 final
