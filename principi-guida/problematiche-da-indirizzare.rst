Problematiche da indirizzare
============================

La Strategia ha per sua natura implicazioni etiche di ampio respiro,
strettamente collegate agli aspetti tecnologici che condizionano
direttamente la vita umana in ogni suo aspetto. La tutela dei diritti
umani, in tutta la sua interezza, rappresenta la stella polare per
l’orientamento della Strategia Dati Nazionale che ha il fine ultimo di
mettere lo sviluppo tecnologico del Paese al servizio dei cittadini, in
una visione *human-centric* coerente con i valori europei, tra cui il
rispetto dei diritti umani individuali e delle libertà fondamentali.

Ciò posto, la vera sfida è rappresentata dall’effettiva capacità di
trasformare i dati in valore, obiettivo che si intende affrontare
principalmente all’interno del framework europeo. La visione della
strategia è quindi strettamente connessa sia ai valori europei in tema
di etica e tecnologia, sia agli obiettivi di rafforzamento del `Digital
Single Market. <https://ec.europa.eu/digital-single-market/en>`__
