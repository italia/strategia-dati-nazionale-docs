Priorità strategiche
====================

Si propongono i seguenti **principi guida** come priorità strategiche:

**1. Diritti umani, sostenibilità e valori democratici**

La Strategia è improntata alla realizzazione di un **umanesimo
digitale**, che metta al centro l’individuo, sia orientato al **rispetto
dei diritti umani e delle libertà fondamentali** dell’essere umano e
operi positivamente allo scopo di arginare i condizionamenti distorsivi
derivanti da algoritmi basati su *bias*. Tutto ciò al fine di garantire
la realizzazione del **principio di non discriminazione** e il
**contrasto alle disuguaglianze** di genere, culturali e sociali. Il
suddetto principio trova attuazione in tre aree distinte:

**1a. Principi chiave stabiliti dalla Dichiarazione di Berlino**

La Strategia è orientata al rispetto dei principi chiave stabiliti dalla
Dichiarazione di Berlino sulla Società Digitale e il Governo Digitale
basato sul valore, tra cui in particolare:

-  validità e rispetto dei **diritti fondamentali e dei valori
   democratici** nella sfera digitale;

-  effettiva politica di **inclusione digitale** e di **alfabetizzazione
   digitale**, consentendo a tutti i cittadini di partecipare alla sfera
   digitale;

-  **fiducia e sicurezza** nelle interazioni tra governi digitali;

-  una **società digitale resiliente e sostenibile**, in linea con il
   Green Deal e che utilizzi le tecnologie digitali per promuovere la
   sostenibilità dei nostri sistemi sanitari.

**1b. Intelligenza artificiale ed etica**

Per ciò che concerne in particolare l’utilizzo di **tecnologie di
intelligenza artificiale** applicate all’ambito dei dati, la Strategia
italiana è orientata in particolare al rispetto dei principi individuati
dal documento “Ethical principles and democratic prerequisites -
*European Group on Ethics in Science and New Technologies 2018”* della
Commissione Europea, ovvero:

-  dignità umana;

-  autonomia;

-  responsabilità;

-  giustizia, equità e solidarietà;

-  democrazia, *rule of law* e *accountability;*

-  privacy e protezione dei dati;

-  sostenibilità.

**1c. Contrasto alla dispersione scolastica**

In linea con le indicazioni sul contrasto alla dispersione
scolastica [1]_, che costituiscono il caso studio esaminato nell’ambito
del capitolo su “Dati utili ai fini di ricerca”, la Strategia è
orientata ad assicurare una politica di **istruzione e formazione**
professionale strettamente **connessa agli ecosistemi dell’innovazione e
delle competenze**\  [2]_\ **.**

**2. Responsabilità e accountability dei Dati:**

La Strategia si propone inoltre di avviare una serie di azioni volte a
organizzare la gestione dei dati pubblici, in modo che siano rispettati
principi quali trasparenza, privacy e portabilità. Più nello specifico,
la strategia si prefigge di:

-  creare una **governance intersettoriale** per l'accesso ai dati e il
   loro utilizzo [3]_;

-  assicurare **fiducia** attraverso la **sicurezza** e la
   **privacy**\  [4]_\ **;**

-  assicurare che i dati, o qualsiasi oggetto digitale, siano conformi
   ai **principi FAIR:** Findable / Rintracciabili, Accessible /
   Accessibili, Interoperable / Interoperabili e Re-usable /
   Riutilizzabili [5]_;

-  assicurare **la neutralità tecnologica** e la **portabilità dei
   dati**\  [6]_;

-  valutare costantemente l’\ **efficacia** e l’\ **efficienza** dei
   servizi e di diverse soluzioni di interoperabilità e opzioni
   tecnologiche, in considerazione delle esigenze dell'utente, della
   proporzionalità e dell'equilibrio tra costi e benefici;

-  assicurare policy **open data** basate, in generale,
   sull’applicazione di licenze standard a livello nazionale in linea
   con le scelte operate dalla Commissione europea in relazione al
   proprio patrimonio informativo pubblico [7]_.

.. [1]
   Art. 50 ter, comma 4 del CAD

.. [2]
   Racc. del Consiglio del 24 novembre 2020 relativa all’istruzione e
   formazione professionale (IFP) per la competitività sostenibile,
   l’equità sociale e la resilienza 2020/C 417/01.

.. [3]
   Rif.: Strategia europea dati

.. [4]
   Rif.: EIF 2.9 Principio di base 8

.. [5]
   Rif.: EIF - Principio di base 12 – raccomandazione 19

.. [6]
   Rif.: EIF - Principio di base 5, raccomandazioni 8 e 9

.. [7]
   Rif.: Decisione C(2019) 1655 final
