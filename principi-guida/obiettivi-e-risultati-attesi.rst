Obiettivi e risultati attesi
============================

Con la seguente Strategia si persegue il fine di creare un framework
strategico per la condivisione dei dati tra la pubblica amministrazione
e la messa a disposizione dei dati (*open data*) che sia in tutti gli
aspetti in linea con il rispetto dei principi guida qui identificati e
pertanto con il contesto strategico europeo e internazionale da cui tali
principi traggono ispirazione.

Questo permetterà una governance dei dati coerente con il rispetto dei
diritti fondamentali ed i valori democratici e che garantisca
responsabilità e *accountability* nell’utilizzo e nella gestione dei
dati, adatta ad assicurare la fiducia dei cittadini e delle autorità di
controllo nazionali, europee ed internazionali.
