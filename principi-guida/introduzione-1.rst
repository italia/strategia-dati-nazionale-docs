.. _introduzione-1:

Introduzione
============

I Principi Guida sono i **principi regolativi astratti e generali**,
prevalentemente legati a **considerazioni etiche**, che orientano la
Strategia e che devono essere tenuti presenti in ogni fase del suo
percorso, dalla progettazione all’implementazione delle azioni concrete.
Essi rappresentano il pilastro su cui si basa l’architettura della
Strategia e il loro pieno rispetto coincide con uno degli obiettivi
della Strategia stessa.

I Principi proposti sono coerenti con il *framework* europeo e
internazionale e la Strategia costituisce quindi l’occasione per il
Paese di implementarli in modo organico e proattivo.
