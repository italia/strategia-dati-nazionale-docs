.. _introduzione-5:

Introduzione
============

Questo capitolo prospetta possibili soluzioni per gli obiettivi
strategici di interoperabilità e condivisione dei dati.
L'interoperabilità deve assicurare lo scambio di informazioni in maniera
completa, sicura ed efficiente. Questo richiede una serie di interventi
in fase implementativa a livello: **normativo, organizzativo, semantico,
tecnologico**.

A frenare la capacità degli enti di valorizzare i dati ci sono motivi di
ordine principalmente normativo e organizzativo:

1. la complessità nel concordare gli accordi di interoperabilità;

2. incertezze legate alle soluzioni tecnologiche utili ad assicurare la
   *data protection*;

3. le difformità organizzative all’interno degli enti
   nell’individuazione di ruoli e responsabilità dei responsabili per la
   gestione delle banche dati;

4. l'assenza di incentivi alla valorizzazione dei dati attraverso la
   creazione di servizi congiunti tra vari enti.

La Strategia intende individuare gli indirizzi strategici volti a
superare le problematiche che ostacolano l'interoperabilità nei 4
livelli indicati.

Il `Decreto Legge
n.76/2020 <https://www.gazzettaufficiale.it/eli/id/2020/09/14/20A04921/sg>`__
già interviene su alcuni di questi punti introducendo il sistema di
interoperabilità nell’ambito della PDND, che da un lato semplifica la
stipula degli accordi di interoperabilità fornendo agli enti uno
strumento digitale per sancire gli scambi, e dall'altro riconosce che la
condivisione dei dati per fini istituzionali è un rilevante obiettivo
per i dirigenti pubblici. In particolare `l’articolo
34 <https://www.normattiva.it/uri-res/N2Ls?urn:nir:stato:dl:2020;76~art34>`__
comma 1, definisce due finalità della PDND: “[...] **favorire la
conoscenza e l'utilizzo del patrimonio informativo detenuto**, per
finalità istituzionali, dai soggetti di cui all'articolo 2, comma 2 (del
`CAD <https://docs.italia.it/italia/piano-triennale-ict/codice-amministrazione-digitale-docs/it/v2017-12-13/_rst/capo1_sezione1_art2.html>`__,
ovvero pubbliche amministrazioni, gestori di servizi pubblici, società a
controllo pubblico), nonché **la condivisione dei dati tra i soggetti
che hanno diritto ad accedervi** ai fini della semplificazione degli
adempimenti amministrativi dei cittadini e delle imprese [...]”.

Alle finalità individuate dalla norma sono associate due modalità di
condivisione dei dati all’interno della PA e tra la PA e soggetti
esterni:

-  **Modalità per la gestione dei dati aggregati e anonimizzati:**
   questa modalità permette di gestire i dati aggregati e anonimizzati
   come previsto dalla norma, laddove il valore aggiunto risiede nella
   capacità di implementare data driven policy.

-  **Modalità per lo scambio di dati e servizi:**\  [1]_ è associato un
   modello di interoperabilità applicativa basata su un approccio
   API-First. La norma dettaglia lo scenario, individuando un catalogo
   di API (API marketplace) e meccanismi di autenticazione,
   autorizzazione e controllo degli accessi. Lo sviluppo di un
   ecosistema di API offerte dalle PA consente di migliorare i servizi
   on-line esistenti e crearne di nuovi in particolare nell’ambito
   dell'offerta di servizi ai cittadini il cui procedimento
   amministrativo investe le competenze di due o più amministrazioni.

.. [1]
   Un’interazione basata su API enfatizza il concetto di servizio. Un
   servizio, in questo contesto, può essere uno scambio di dati (ad es.
   la lista di cittadini con ISEE minore di una certa soglia), oppure un
   servizio di validazione di un dato che il chiamante deve verificare
   (ad es. la validità di un codice fiscale o una carta d’identità).
