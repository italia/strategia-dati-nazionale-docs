.. _priorità-strategiche-4:

Priorità strategiche
====================

.. _condivisione-per-la-gestione-dei-dati-aggregati-e-anonimizzati-1:

Condivisione per la gestione dei dati aggregati e anonimizzati
--------------------------------------------------------------

La modalità di condivisione per la gestione dei dati aggregati e
anonimizzati supporta il processo di definizione di politiche sia con
analisi ex-ante che analisi ex-post. Per massimizzare il ritorno
dell’investimento nell’utilizzo di questo approccio è strategico partire
dalle necessità più impellenti in termini di bisogni informativi.

Partendo da un censimento dei bisogni informativi più importanti, in
ordine di priorità si potrebbero identificare le analisi ex-ante ed
ex-post e i dati aggregati e anonimizzati necessari da utilizzare per
soddisfarli.

In un secondo momento, a un approccio top-down di definizione e analisi
di necessità informative, potrà essere affiancato un approccio bottom-up
che permetta di valorizzare il patrimonio informativo di dati aggregati
e anonimizzati.

.. _interoperabilità-applicativa-per-lo-scambio-di-dati-e-servizi-1:

Interoperabilità applicativa per lo scambio di dati e servizi
-------------------------------------------------------------

Esistono svariati casi d’uso e procedure in essere che potrebbero essere
riassunti nel concetto di automazione dei *civic moment*. Per *civic
moment* si intende tutti gli adempimenti burocratici che contrassegnano
il ciclo di vita delle persone e delle aziende, ovvero l’insieme di
accertamenti d’ufficio e servizi a domanda individuale. Dimensioni di
analisi simili sono rappresentate dall’ eGovernment Benchmark che
individua otto principali *life events*\  [1]_ *(lavoro, studio,
famiglia, impresa..).*

L’approccio **API-First** è uno strumento fondamentale per accelerare lo
sviluppo di nuove applicazioni tramite la composizione di servizi
esposti attraverso API. Si è verificato che numerosi casi d’uso
attualmente in essere presentino processi dove i singoli passi
potrebbero essere rappresentati da API. Una priorità strategica dovrebbe
quindi essere il **censimento di tutti questi civic moment, e la loro
trasformazione in processi di integrazione/orchestrazione di API esposte
dagli enti interessati.**

Con un approccio graduale, seguendo un ordine di priorità,
l’implementazione dei processi potrebbe guidare la transizione verso la
piena interoperabilità con l’obiettivo di migliorare l’interazione
cittadino-PA. Tale approccio implica una forte *governance* che guidi
tutti gli aspetti relativi alla **standardizzazione dei metadati e delle
interfacce** (schemi, ontologie, ecc.) e la **definizione formale dei
processi.** Tali necessità sono altresì evidenziate nel terzo capitolo.

.. [1]
   https://digital-strategy.ec.europa.eu/en/library/egovernment-benchmark-2020-egovernment-works-people
