Conclusioni 
============

La presente Strategia è un documento di *policy* concepito ed elaborato
allo scopo di guidare il processo di digitalizzazione e datificazione
della Pubblica Amministrazione italiana in modo da valorizzarne il
patrimonio informativo garantendo il rispetto dei diritti fondamentali e
promuovendone la realizzazione.

La Strategia accompagnerà la realizzazione del PNRR, e più specificamente degli obiettivi, investimenti e riforme previsti nel quadro della Missione 1 "Digitalizzazione, innovazione, competitività, cultura e turismo". Si richiamano in particolare: Investimento 1.3 "Dati e interoperabilità"; Investimento 1.6 "Digitalizzazione delle grandi amministrazioni centrali"; Investimento 1.7 "Competenze digitali di base"; Riforma 1.3 "Introduzione linee guida *cloud first* e interoperabilità; Riforma 2.3 "Competenze e carriere".  

Tale processo potrà avvenire attraverso la messa in opera delle
pratiche, delle infrastrutture e dei meccanismi di *governance*
presentati in questo documento, e volti a rendere più funzionali ed
efficienti i rapporti dei cittadini con i diversi enti della PA.

La fase di implementazione della presente Strategia sarà cruciale e
dovrà prevedere delle misure normative e delle procedure di attuazione
in linea con quanto proposto, oltre che la collaborazione degli enti
territoriali con lo Stato centrale.

Le misure che daranno esecuzione alla Strategia dovranno prevederne un
monitoraggio costante ed essere sviluppate in linea con la normativa
europea e internazionale rilevante, che include gli importanti
interventi legislativi delle istituzioni europee nell’ambito della
creazione dello *European Data Market* in corso di elaborazione e di
prossima adozione, coerentemente al progetto delineato dalla Strategia
Europea sui dati.
